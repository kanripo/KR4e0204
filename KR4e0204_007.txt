# -*- mode: mandoku-view; -*-
#+TITLE: 存家詩稿
#+DATE: 2015-08-25 00:25:45.507470
#+PROPERTY: ID KR4e0204
#+PROPERTY: BASEEDITION WYG    
#+PROPERTY: JUAN 卷七
<pb:KR4e0204_WYG_007-1a>¶
欽定四庫全書¶
　存家詩稿巻七¶
　　　　　　　　　　　　　明　楊巍　撰¶
　　七言絶¶
　　　夀董憲長七十¶
去國竟難明薏苡一官元是為丹砂要知天地酬君意¶
七十誰能鬢未華¶
　　　題舎弟二川巻¶
<pb:KR4e0204_WYG_007-1b>¶
惠連此地掩郊扉為愛隣家盡釣磯況是滄江秋色好¶
隔原頻見鶺鴒飛¶
　　　秋日送華空塵還章丘¶
髙秋紅葉映柴闗㡬夜論詩盃酒間别去故園明日是¶
寒花開徧女郎山¶
　　　和王兵憲寄秋日詩韻¶
白日無多其柰秋每逢清夜共誰逰吟成張翰黄花句¶
醉上庾家明月樓¶
<pb:KR4e0204_WYG_007-2a>¶
世事猶能入夢魂却因多病乞文園向来三輔論兵地¶
短劔長纓動塞門¶
闗山北望漫躊蹰聞道單于款塞初此日江湖堪自慰¶
知君不向酒盃疎¶
　　　夀劉廣文父九十(劉燕/人)¶
只今客傍秦王島何似家連碣石宫自是劉晨仙骨在¶
百年無地不春風¶
才名早動九陵邉迎養仍開苜蓿筵誰遣黄金收駿馬¶
<pb:KR4e0204_WYG_007-2b>¶
空教豪士得長年¶
　　　東闗寺杏花¶
野寺尋芳日已斜春風無力挽飛花不知開落誰為主¶
欲向山僧問法華¶
　　　春日柬門人李生卧病¶
栁色青黄二月初吾徒猶自檢方書縱然出郭兼攜酒¶
眼底何人最起予¶
　　　過雞鳴山憶王少㕘¶
<pb:KR4e0204_WYG_007-3a>¶
下臨諸塞上摩空百丈天橋一徑通可怪兩人俱好事¶
夜深曽到白雲中¶
　　　東闗寺牡丹¶
洛陽春色艷難勝金谷于今半葛藤争似一株山寺裏¶
夜深猶映佛前燈¶
　　　贈金相士口號¶
看君碧眼是仙才誰遣江湖萬里来自笑已成丘壑相¶
莫言麟閣與雲䑓¶
<pb:KR4e0204_WYG_007-3b>¶
　　　憶舊¶
野色蒼茫堤口路故人前日從兹去天邉消息㡬時来¶
繫馬愁看楊栁樹¶
　　　聴黄鸝(寓都/門作)¶
春城何處囀黄鸝纔聴忽飛别樹枝因憶故園最深處¶
一尊相伴日西時¶
　　　寄訊紀山¶
山連巫峽雲為館花映樓䑓玉作人把酒聴歌明月夜¶
<pb:KR4e0204_WYG_007-4a>¶
還聞世上有風塵¶
　　　憶東霞鍊師二首¶
知君名在七真中我亦曽經訪絳宫不信崑崙丹洞裏¶
向来燒鍊火猶紅¶
前日桃花路口分自言採秀入閒雲海天漠漠正東望¶
一鶴飛来疑是君¶
　　　送陶生還㑹稽二絶句¶
問君那忍别吾廬為憶蘭亭有舊居塵世變遷難自料¶
<pb:KR4e0204_WYG_007-4b>¶
茂林脩竹近何如¶
九河風色不勝秋多病憐君上去舟明嵗春時還念我¶
桃花深處半間樓¶
　　　送楊小竹兵備昌平¶
謝傅從容談奕日終軍慷慨請纓年風雲陣列沙河上¶
虎豹旗翻帝寢邉¶
　　　暮秋醉過陽信諸君子别墅各留絶句以代靣¶
　　　談¶
<pb:KR4e0204_WYG_007-5a>¶
黄葉青苔徧四隣即看秋色亦勝春此中曽見客来否¶
明日裁書問主人　　右後溪¶
踪跡三江定五湖當門空見有丹爐滿林落日盃還把¶
應笑髙陽舊酒徒　　右東沙¶
門前髙栁㡬株斜秋意蕭條到菊花老興不知過重九¶
銜盃猶問是陶家　　右信溪¶
辟疆亭館傍城阿明月秋深帶薜蘿見説時人多載酒¶
却令狂客夢中過　　右北山¶
<pb:KR4e0204_WYG_007-5b>¶
　　　過舊逰¶
十年前向此中逰尊酒傳呼夜未休何事春風不相待¶
垂楊揺落水邉樓¶
　　　五嶽各賦一絶¶
𤣥嶽去天尺五遥隂崖長夏雪難消聚仙亭上誰能住¶
萬壑松風起夜濤¶
七十二君封禪處桃花谷口㡬殘碑獨傳李白詩魂在¶
海日長看夜半時¶
<pb:KR4e0204_WYG_007-6a>¶
衡嶽南来江漢分赤霞深䕶祝融君芙蓉石上幾時到¶
一夜心飛七澤雲¶
太華岧嶤第一峯陳摶仙後有遺踪何年去訪髙眼處¶
萬里青天跨白龍¶
少室峯頭跡未陳騎羊仙者是吾身自從玉女忩前别¶
落魄塵寰五十春¶
　　　雪夜宿避風塵處夢夫人陳氏意極悲酸櫽括¶
　　　其語為二絶句時萬厯乙未仲冬十六日也¶
<pb:KR4e0204_WYG_007-6b>¶
風響寒林夜雪深此来見我九泉心别君更有千行淚¶
明日看時血滿襟¶
自别毘陵隔死生白頭未遂豈忘情當年四皷讀書夜¶
記得南隣碾子聲¶
　　　逰王母宫四首¶
周朝八駿去不返此地猶傳王母宫昔日瑶池作涇水¶
仙人元在有無中¶
草色泉聲向晩多故宫猶嵌碧山阿門前颯颯松風起¶
<pb:KR4e0204_WYG_007-7a>¶
似聴當年黄竹歌¶
青鳥已無白鳥来漢皇空築集靈䑓祗因王母曽臨處¶
一樹山桃對客開¶
曼倩空為洞㝠記四山半屬野人家長生自古誰能得¶
惟有蒼松管嵗華¶
　　　為任栢溪題畫二首¶
箕踞科頭烟霧間百年生計是青山陶詩和罷無人見¶
落日蒼松一鶴還¶
<pb:KR4e0204_WYG_007-7b>¶
萬壑縈廻一草亭溪雲漠漠山青青主人何處尋芝术¶
留得松聲與客聴¶
　　　贈諸豪寺中觀水二絶句¶
矮矮山門向渚開小橋㫁岸傍經䑓此中誰動觀濠興¶
遥想慈航送酒来¶
野水僧家併作秋把盃此地亦竒逰狂歌恐有蛟龍起¶
一夜驚濤濺佛樓¶
　　　和吕二山人病酒口號¶
<pb:KR4e0204_WYG_007-8a>¶
好竒空自笑揚雄海上俄来吕甬東卧病吟詩頭共白¶
閉門三日雨聲中¶
　　　太原寒食和紀山韻二首¶
寒食客中只醉眠不知何處杏花天鴈門此日猶烽火¶
却向綿山獨禁煙¶
山城亦自有逰人栁色千條汾水濵見説漢宫新賜火¶
况聞楚客唱陽春¶
　　　静海逢炒米店舊主人甲辰下第曽飯其家¶
<pb:KR4e0204_WYG_007-8b>¶
蕭條野店大河濵三十年前舊主人今日相逢無限意¶
一裘猶記苦風塵¶
　　　揚州¶
呉山楚水古揚州人競繁華客獨愁二十四橋橋上望¶
堤邉楊栁寺邉樓¶
　　　堯陵¶
寒雲漠漠樹蒼蒼晋國山河㡬夕陽獨有荒陵平水上¶
行人猶解拜陶唐¶
<pb:KR4e0204_WYG_007-9a>¶
　　　衰年苦寒暑賴此二物相陪戲各為一絶聊以¶
　　　遣懐非歎老也¶
衰年冬月更愁人不怨天寒怨此身惟爾與予堪共老¶
脚頭布被暖如春　　湯婆子¶
衰年炎暑體如焚幸有此君為細君紈扇無人揮亦得¶
一床一簟卧南薫　　竹夫人¶
　　　井陘道中苦暑¶
道上行人渇欲死病夫其柰此炎蒸相如不得金莖露¶
<pb:KR4e0204_WYG_007-9b>¶
杜甫空思玉井氷¶
炎天又出玉門闗路狹渾如在火間忽憶滄江長㪚髪¶
栁邉石上弄潺湲¶
　　　題王憲長龍池圖(道行太/原人)¶
君家素業傍河汾閉户談經世所聞不信終當作霖雨¶
請看池上夜生雲¶
　　　憶老母用松谿韻¶
鄉書兩月不曽聞誰阻天邉鴻鴈羣逰子那堪遥極目¶
<pb:KR4e0204_WYG_007-10a>¶
闗門髙接太行雲¶
髙堂白髪似絲長三伏誰生枕簟涼苦戀㣲官不歸去¶
百年心事愧黄香¶
　　　閲武二首¶
半是漢兵半酒徒五陵豪氣莫嫌粗眼前上馬誇輕捷¶
腰下斜懸金僕姑¶
十八男児六郡雄一身能挽雙琱弓銀牌射得不将去¶
醉卧妖姬酒肆中¶
<pb:KR4e0204_WYG_007-10b>¶
　　　焚龍涎香¶
夜静香烟入杳㝠草堂猶似帶龍腥不知何處鳴孤鶴¶
飛下忩前聴道經¶
　　　介子推祠¶
龍蛇寂寞一祠存濁世誰知處士尊漫向綿山空墮淚¶
火能燒骨不燒魂¶
　　　過野寺憶范霑南憲長¶
山邉小寺匝烟蘿秋日曽同范史過記得一樽相對處¶
<pb:KR4e0204_WYG_007-11a>¶
荳花門外雨聲多¶
　　　過清虛觀憶王僉憲¶
山頭碧殿倚天開去嵗曽同仙客来今日獨過詩興少¶
白雲空繞牡丹䑓¶
　　　題梁中丞巻四首¶
宣獻平時書已校不須中秘更燃藜都門處處春偏好¶
攜酒看花費馬蹄　　吉士¶
漏轉銅龍夜未殘即持白簡立朝端宰臣不喜忠良士¶
<pb:KR4e0204_WYG_007-11b>¶
始信言官自古難　　給事¶
榆闗西去接輪䑓萬里烟塵畫不開無限邉情空浪說¶
惟君親到玉門来　　閲邉¶
三輔賢聲未有涯春風曽及萬人家至今父老思恩澤¶
猶䕶甘棠一樹花　　㕘政¶
　　　送文岡詩予有青瑣幾年還入夢蒼生此日轉¶
　　　多情之句受菴周公許不喫力戲作絶句¶
閉户吟詩十幾年渾無一句向人傳如何四海周公瑾¶
<pb:KR4e0204_WYG_007-12a>¶
獨取驪歌第二聮¶
　　　挽張状元元忭¶
勲名端不負髙科白玉樓成柰命何惟有良知心尚在¶
姚江深處月明多¶
　　　張大㕘前溪逰五䑓山寄此二絶句¶
峨口村南烟嶂開人無同類與誰来不知萬木千山裏¶
上到文殊第幾䑓¶
靈山到處是花宫秋日登臨憶上公碧澗水喧簫管處¶
<pb:KR4e0204_WYG_007-12b>¶
寒巖松落酒盃中¶
　　　同羅近溪先生夜坐¶
南州髙士神仙侣一夕相逢世慮無坐聴𤣥談清不寐¶
泠泠霜月貯氷壺¶
　　　次韻答于谷山宗伯見懐四首¶
十里烟村一短笻山僧野叟日相從疎慵合向此中老¶
不問蓬莱若箇峯¶
柴門松徑已新開舊日求羊亦不来雙鶴至今猶戀主¶
<pb:KR4e0204_WYG_007-13a>¶
早晨放去夕飛廻¶
南北風塵入夢驚書生抵掌競談兵古来豹畧推黄石¶
却向緱山吹鳯笙¶
莫理城南汶水船于今諸塞起狼煙已知宵旰勞明主¶
不記仙曹侍從年¶
　　　再過觀音堂贈老尼¶
野店南来古佛堂舊逰回首㡬星霜不知别後㕘何法¶
枯木寒巖帶夕陽¶
<pb:KR4e0204_WYG_007-13b>¶
　　　過無棣舊城¶
曽經此地一悲歌東望營丘西大河惆悵當年曽賜履¶
茫茫故壘野烟多¶
　　　遣懐¶
世上除書不到眼天涯懐抱自開尊平生只有吟詩癖¶
吏散鴉啼獨閉門¶
　　　宿岔道村家(在紫荆/闗北口)¶
亂石為墻籬作門今宵寄宿兩家村聖恩已許歸田去¶
<pb:KR4e0204_WYG_007-14a>¶
猶自江湖繞夢魂¶
　　　延生来謁因善篆畫各贈一絶¶
纔到邉城氣即麤髙巾猶似魯中儒自言曽習陽氷學¶
百尺狼烟篆得無¶
受降城在黄河畔東去山川接大寧可恨何年陷沙漠¶
憑君圖冩上明庭¶
　　　寄平定李給事(名/念)¶
短李曽為青瑣郎詩名諫草擅時芳逢人首問平安否¶
<pb:KR4e0204_WYG_007-14b>¶
髙卧冠山白髪長¶
　　　秋雨宿長安嶺¶
滿户烟霞傍戍䑓疎燈獨坐一尊開夜深怪底不能睡¶
松栢千山風雨来¶
　　　村中逢老人二絶句¶
八十村翁獨倚門子孫逃盡一身存自言耕鑿無筋力¶
朝夕充膓是草根¶
老人何事欲沾巾不怨官家賦役頻手指門前桑棗地¶
<pb:KR4e0204_WYG_007-15a>¶
已荒三十四回春¶
　　　平定李侍御應時予之同年友也曽視予病感¶
　　　之寄此¶
前年視我山中病落日獨騎驄馬来記得任家亭子上¶
連翹花發共銜盃¶
　　　過環緑窩(以下四首/懐孫刺史)¶
詩魂何處草萋萋環緑窩中路已迷黄鳥不知春寂寞¶
夕陽猶遶樹頭啼¶
<pb:KR4e0204_WYG_007-15b>¶
　　　春日對酒¶
春来有酒即成醺記得曽書白練裙今日花開君不見¶
一盃誰去瀉孤墳¶
　　　過王戍店¶
野店春殘不見花髙林落日亂鳴鴉同逰詞客已黄土¶
淚盡當時賣酒家¶
　　　讀騮山集¶
楞嚴寺裏論文夜馬谷山前看獵時壮志已隨流水去¶
<pb:KR4e0204_WYG_007-16a>¶
遺編讀罷不勝思¶
　　　乙未除夕¶
自嗟七十九年身滚滚流光又及春莫怪更深不肯睡¶
天明便是八旬人¶
回頭細數七旬身白髪燈前更候春縱使明朝増一嵗¶
依然三世太平人¶
　　　言者謂余類婺源陽城二公皆髙才非余所能¶
　　　並戲作一絶句¶
<pb:KR4e0204_WYG_007-16b>¶
縱呼牛馬也須應況擬當朝二顯人自幸疎慵猶可數¶
益憑濁酒送殘春¶
　　　得昌平楊小竹書¶
雙魚遥寄自昌平别後誰堪春草生記得去年風雪夜¶
王村寺裏送君行¶
　　　憶舊有感¶
丁夘橋西憶舊逰緑楊髙映酒家樓故人莫訝凋零盡¶
一别江南四十秋¶
<pb:KR4e0204_WYG_007-17a>¶
　　　春日飲董氏昆仲園¶
城南十里盡桑麻春色誰如董奉家況是白頭兄弟在¶
移尊偏向紫荆花¶
　　　夜半有感¶
土木形骸老更慵十年耳目已如封忽然夜半屋生白¶
聴得城南古寺鐘¶
　　　新安言懐寄内二首¶
青春過盡始東還滚滚紅塵馬首間明日到家應共惜¶
<pb:KR4e0204_WYG_007-17b>¶
菱花相對説愁顔¶
一年長在别離中歡笑惟應夢裏同明日相逢還是夢¶
驅車仍向太行東(時告/不予)¶
　　　和周明府¶
自分明時老一丘况逢茂宰更何愁怪来酒醉西園夜¶
猶向燈前夢九州¶
　　　臈月問村家求杏栽¶
為農為圃縣城東絶勝儒家一畆宫自笑老来仍好事¶
<pb:KR4e0204_WYG_007-18a>¶
隔年先問濟南紅(杏樹/名)¶
　　　題舊滄州主人壁¶
自從獻策至懸車此地經過四紀餘白首還家成底事¶
空慙人迓老尚書¶
　　　題同官孟女祠效胡曽體¶
烈女山頭還有廟秦人塞上已無城經過莫聴漆河水¶
猶似當年號哭聲¶
　　　鄉試塲屋中作(諸生/時)¶
<pb:KR4e0204_WYG_007-18b>¶
明逺樓頭星斗稀三聲畫角鴈南飛此時父母應相說¶
共喜兒郎入棘闈¶
　　　謁武安君廟¶
嶺過飛狐春不到峯當回鴈雪仍殘獨憐千古防邊處¶
廟貌森然祀武安¶
　　　讀長慶集見樂天與盧貞詠楊栁詩作此¶
名賢麗句詠垂楊為愛柔條拂地長春去栁枯人亦老¶
争如松栢晩蒼蒼¶
<pb:KR4e0204_WYG_007-19a>¶
　　　戊戌三月柬從弟伯鞏¶
此日桃花恰正開攜壺去賞且徘徊春風應解阿兄意¶
愁聴哭聲滿路來(時兵荒/民苦甚)¶
　　　留東溪老友¶
海上兵戈正亂離十家今有九家饑老年朋友如兄弟¶
好在城中住幾時¶
　　　題老君堂(在宣府/東路)¶
白雲深鎖老君堂萬栢千松嵗月長若有前朝宫觀事¶
<pb:KR4e0204_WYG_007-19b>¶
願来此地一焚香¶
　　　傷杏花¶
方喜杏花爛漫開豈禁風雪兩相催何如松栢嶺頭樹¶
依舊蒼蒼映緑苔¶
　¶
　¶
　¶
　存家詩稿巻七¶
